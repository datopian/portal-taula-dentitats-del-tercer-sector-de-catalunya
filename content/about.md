# Què és l’Espai de Dades del Tercer Sector Social


L’Espai de Dades és una iniciativa de la **Taula d’entitats del Tercer Sector Social de Catalunya** que vol posar a l’abast del sector informació oberta, rellevant i fàcil d’utilitzar. Neix amb l’objectiu de reforçar el tercer sector social mitjançant dades que ajudin a **entendre millor la realitat social, detectar desigualtats i fonamentar diagnòstics i decisions basades en evidències**


El projecte s’està construint a través d’un **procés col·laboratiu** amb la participació de federacions, entitats socials i altres agents que contribueixen a definir les necessitats i prioritats de l’espai, assegurant que respon als reptes reals del sector.
A la seva primera fase, l’Espai de Dades permet **accedir i consultar** fonts de dades obertes d’interès per al tercer sector. Amb el temps, continuarà evolucionant i incorporant noves funcionalitats, continguts i conjunts de dades.


L’espai està pensat per ser útil a **entitats socials, federacions, administracions públiques i ciutadania**, afavorint un millor coneixement del tercer sector i del context en què opera.